---
title: 藏文《心经》汉译
key: 130429
tags: 文学
---

# 藏文《心经》汉译

梵语《巴嘎巴帝波然子巴然米达西达雅》  
藏语《佛母睿智至彼岸之心》  
一卷。向佛母睿智至彼岸合十。  

余闻之，一时世尊同比丘大僧团、菩萨大僧团共聚于王针之秃鹫山，彼时世尊于深邃光明之“三昧法门”中均匀入定。  
少顷，观自在圣目大菩萨亲以其深邃修行遍观睿智至彼岸，见彼五蕴者自性皆空虚。  
後，具寿舍利子因世尊神力，问观自在圣目大菩萨曰：  
“或有二三徒儿徒女，欲深修睿智至彼岸，何以习之乎？”  
观自在圣目大菩萨语于具寿舍利子曰：  
“舍利子、二三徒儿徒女，欲深修睿智至彼岸者，应如是遍观之：以五蕴自性皆空，而正确循迹观之。  
色者空也，空其自性色也。色外无他空性，空性外亦无他色矣。如此，则受、想、行、识俱空矣。舍利子，由是观，万法自性空也，名之自性弗有也，无所生，无所滞，不染垢，不离垢，不减退，不充盈。  
舍利子，由是观，空性中无色、无受、无想、无行、无识；无眼、无耳、无鼻、无舌、无身、无意；无色、无声、无香、无味、无触、无法也；无眼界，无意界，乃至亦无意识界也；无无明，无以除却无明，无老死，乃至亦无以除却老死矣；无苦、无集、无灭、无道；无圣智，无所得，亦无不得矣。  
舍利子，由是观，诸菩萨以无得故，依存于睿智至彼岸，心无蔽障，故无惧悸，出离颠倒，达涅磐际。  
遍居三世之诸佛，亦依睿智至彼岸，甚完满至无上正确圆满菩提之觉醒矣。由是观，睿智至彼岸之咒者，大明咒也，无上咒也，不等与平等之咒是也，完美息止诸苦之咒是也。若吾言不虚，应知晓此谛。睿智至彼岸之咒曰：‘乱：归兮归兮，彼岸归兮，众尽归去，祈证菩提。’  
舍利子，不才即如是深修睿智至彼岸尔。”  
尔时世尊出定，赐语观自在圣目大菩萨“善哉”，谕曰：“善哉善哉！如彼徒儿所言。正应如彼所述，深修睿智至彼岸。诸佛亦随喜矣。”毕，具寿舍利子、观自在圣目大菩萨、诸随侍亲眷、天神、凡人、阿修罗、乾达婆等世间众俱喜。是语世尊绝赞。  
大乘经《佛母睿智至彼岸之心》圆满矣。  

注：  
1.梵语书名参照藏文音译，转为汉语音译。  
2.“睿智至彼岸”通常音译为“般若波罗蜜”。  
3.“徒儿”、“徒女”即“善男子”、“善女人”。  
3.“菩提”为免与睿智、圣智等混淆故采用此通行音译。  
4.“乱”梵文原意为“咒曰”，为避免与上文重复故译此。  
5.咒文均为梵文直译。  

2013.04.29定稿  
